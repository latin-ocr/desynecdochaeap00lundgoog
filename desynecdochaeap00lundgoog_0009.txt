-6-

vocabulo subiciatur quam ipsa vox novetur. Ne, non recto
generi nonnulla attribuantur periculum esse non negamus:
cum enim litterarum pars haud exigna interierit, singulae
locutiones ante Statium, quamvis rarissime, usurpatae esse
possunt, quas nunc novatas esse putamus, nonnullae vero
neglectae, quae maiore scientia legendique studio suppleri
suoque loco poni possunt. Graecus sermo ad quaestionem
non adhibetur, cum vix tantam vim attulerit, si excipiuntur
pauca nomina velut AchivuS, ArgivuS, Danaus aliaque,
quae ceterum non sine licentia usurpata esse infra demon·
strandum erit.

Haeo cum -de ratione et consilio huius quaestionis
praelati simuS, restat, ut ad ipsum ¹tropum de quo agitur
advertamus animum. De eo ipso non disseritur, ne acta ’
agantur, quoniam praeter ceteros qui universim de troporum
ratione egerunt, post Lindslrogium¹ recte Gualterus Stietzel
in commentatione sua eum explicasse videtur3 itaque hunc
virum doctum secuti secundum quattuor synecdochae
species constituimus quattuor totius quaestionis partes,
quarum prima continet exempla, in quibus pars pro toto
ponitur, secunda in quibus vice versa totum collocatur pro
parte, tertia in quibus genus pro specie legitur, quarta in
quibus contraria ratio exstat.

Sed cum de natura tropi explicanda consentiam, tamen
in nonnullis exemplis accipiendis illorum virorum ad sen·
tentiam non accedo. Nam, ut exemplis utar, locutiones in
quibus taurus pro pelle eius murex pro purpura et pro
veste purpura tincta nominatur, metonymice esse dictas
illi putant, cum synecdocham exstare nobis persuasum sit
Atque Lindskogius, quem secutus est Stietzelius, sententiam
suam confirmare studet eo quod poetam discedere a re pro-

* posita dicit nec materiam ipsam nominari pro re ex ea

conlecta, sed materiam qualis antea fuerit. Sed primum illi
videntur exempla diversi generis coniunxisse, cum muricem

¹Eric. Lindskog, In tropos scriptorum Latinorum studia, diss.
Upsal. 1903.

 

