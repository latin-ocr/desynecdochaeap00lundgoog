-78-

pria notione usurpato subiciatur. Sed in paucis etiam voca-

’ bulum ipsum novatum effictumque est atque ea ratione ad-
, hibetur, ut synecdoche statuatur; ita dicitur in prima specie
Inachus pro Graecus Tegeaticus pro Arcadius, Tegeatis pro
Arcadia, 'Mycalesius et Teumesius pro Boeotius in quarta
gymnas pro certamen.

Quae cum ita sint, si omnia una comprehensione com-
plecti libet, Statius in synecdochae usu non solum communem
omnium scriptorum et pridrum poetarum consuetudinem
secutus est, sed etiam, cum non pauca novavit, antecessit
et superavit3 haec praecipue ratio in silvis illa in Thebaide
adhibita est.

Perspicuitas autem, quae dicitur tamquamcaput synec-
dochae esse, semper invenitur, si 'iudicare licet, exceptis
paucis exemplis quae nimia audacia et libidine videntur
efficta esse. Atque in quarta specie nominatur quercus pro
robore quod metonymice vires significat3 qua de locutione
disseruit Vollmer in Mus, Rhen. vol. Li pag. 31. Simili ratione
arbiter ponitur pro gubernator: cf. Lact. Plac. ad l.: arbiter
alno species pro genere. quilibet arbiter est magister id est
gubernator. Neque tamen scio an potius ex tali ratione dicendi
concludendum sit Romanos aliter sensisse ac huius temporis
nationisque homines neque tam propriam notionem quam
quae quoque loco recta erat intellexisse. Quae sententia
confirmari videtur e0‚ quod pinusque voce saepius ut etiam
apud Vergilium, navis designatur, uno loco (ThV 537)
pro navis posita cum monte et insula comparatur: Barthius
enim Statium propter comparationem incaute navem voce
pinus significasse adnotat, sed illa probata oratio non ita 'est
aspera. Eadem est ratio, ubi astra leguntur pro caelum3
haec autem notio videtur etiam exstare Th. HI 522, ubi
Miillerus coniecit monstra, narn caelum, pro quo duobus locis
polus et astra nominantur, ab auguribus considerari atque pro-
digiosa esse ex ceteris versibus qui ad eandem rem spectant
efficitur. Similiter denique iudicandum est de vocabulo orbis¹
quod coronam i. e. circumstantes significat.

——--

 

